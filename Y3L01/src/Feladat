1. Írjunk programot, amely a kiírja a konzolra
a következő üzenetet: Hello Név!,
ahol a név legyen a saját nevünk.


2. Írjunk programot, amely kiszámítja a
parancssor argumentumainak összegét, külön
 számítva a páros és páratlan számokat.
 Csak az egész számokat vegyünk figyelembe
 (alkalmazzunk kivételkezelést)!
Útmutatás: Kivételkezelés a try-catch
blokk segítségével valósítható meg. A
parancssorból argumentumai szövegként érkeznek,
használjuk az Integer.parseInt(String) metódust a
számmá való átalakításukra.


3. Írjunk programot, amely kiírja a konzolra a parancssor
 argumentumait, a kisbetűket nagybetűvé, a nagybetűket
  kisbetűvé alakítva (csak karakterenkénti
  kiíratás szükséges, ne építsünk új String-et).
Útmutatás: egy String objektum esetében egy
 adott karaktert a charAt(int) metódus segítségével
 kérdezhetünk le, az ellenőrzés és átalakítás a
 Character osztály statikus metódusainak segítségével
 történhet (pl. Character.toLowerCase(char)).


4. Hozzunk létre egy tömbökből álló tömböt,
 amelynek első sora 1, második sora 2, n-edik sora n elemet
  tartalmaz. Az elemek egész számok 1-től n(n+1)/2-ig,
   ahol n a sorok száma, a parancssor argumentuma.
  Amennyiben nem adunk meg argumentumot (vagy az nem
  egy numerikus érték), a sorok alapértelmezett száma
  legyen 10. Figyeljünk arra, hogy minden tömb esetén
   pontosan annyi elemnek foglaljunk helyet,
   amennyire valóban szükség van. A tömb elemeit
 írassuk ki a konzolra az alábbi példához hasonlóan:
1
2 3
4 5 6
…