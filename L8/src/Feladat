

A diagram központi eleme a Plant interfész,
melynek metódusai a következők:

getOxigenAmountPerYear - az adott növény éves oxigén termelése;
getLifeTime - az adott növény élettartama;
getRepresentation - az adott növény szöveges reprezentációja.

A simple csomagban lévő osztályok
implementálják a Plant interfészt. Oxigén termelésük
és élettartamuk egy-egy általatok
választott szám, szöveges
reprezentációjuk pedig az osztály nevének kezdőbetűje.

A composite csomagban lévő osztályok szintén
implementálják a Plant interfészt, emellett tárolnak
Plant típusú elemeket (a Forest osztály egy
ArrayList-ben, a Field osztály pedig egy HashSet-ben).
Mindkét osztály esetén az oxigén termelés egyenlő a
benne lévő növények oxigén termelésének összegével,
az élettartam pedig egyenlő a benne lévő növények
élettartamának maximumával.

Az erdő szöveges reprezentációja nem más, mint a
kapcsos zárójelek között a tárolt növények szöveges
reprezentációja vesszővel elválasztva. Mező esetén a
reprezentáció ugyanez, csak kapcsos helyett szögletes
zárójel jelenik meg.

Mindkét osztály rendelkezik add, illetve remove metódussal,
ami egy növény hozzáadását, illetve eltávolítását
teszi lehetővé. Ezek meghívják az ArrayList,
illetve a HashSet megfelelő metódusait.

Tesztelés
Az alkalmazás teszteléséhez hozd létre és add
egymáshoz az alábbi
reprezentáció eléréséhez szükséges elemeket:
{[G, F], [M, M], P, O}.
Írasd ki az erdő reprezentációját, oxigén termelését
és élettartamát.
Írasd ki a mezők oxigén termelését és élettartamát is.

Tippek

Az erdő és mező esetén a gyűjtemények bejárására
lehet használni a java.util.Iterator-t.
Az előbbi bejárás megoldható a java 8
stream-ek segítségével
(ezáltal az interfész mindhárom metódusának implementálása
egy-egy sor kódot igényel). Lásd: StreamExample.javaView in a new window
A simple csomagbeli osztályok implementálásakor javasolt könnyen
ellenőrizhető értékeket adni oxigén termelésnek és élettartamnak.
